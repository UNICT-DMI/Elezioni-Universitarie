<div class="scrollblock block-title">
  <h1>Organi d'Ateneo</h1>
  <p>
    Gli organi di governo, di controllo e di valutazione dell'Università di Catania sono il rettore, il senato accademico, il consiglio di amministrazione, il collegio dei revisori dei conti, il nucleo di valutazione e il direttore generale, che esercitano le competenze fissate dalle leggi della Repubblica, dallo statuto e dai regolamenti di attuazione.
  </p>
</div>

<div class="scrollblock block-one">
  <h2>Il rettore</h2>
  <p>
    Il rettore, in molti ordinamenti, è l'organo monocratico posto al vertice di un'università o di un'analoga istituzione accademica. Il rettore è per lo più eletto dai docenti o da un organo collegiale dell'università (come il senato accademico o un consiglio di amministrazione); Il rettore è eletto tra i professori ordinari in servizio presso le università italiane e rimane in carica per un unico mandato di sei anni, non rinnovabile. Al rettore sono attribuite la rappresentanza legale dell'università, le funzioni di indirizzo, iniziativa e coordinamento delle attività scientifiche e didattiche, nonché la responsabilità del perseguimento delle finalità dell'ateneo secondo criteri di qualità e nel rispetto dei principi di efficacia, efficienza, trasparenza e promozione del merito. Il rettore è membro di diritto del senato accademico e del consiglio di amministrazione;
  </p>
</div>

<div class="scrollblock block-two">
  <h2>Il senato accademico</h2>
  <p>
    I componenti della suddetta carica si impegnano a titolo gratuito nel mandato di senatori che ha una durata biennale ed è rinnovabile una sola volta.
    Si occupa di formulare proposte e pareri obbligatori sulla didattica, la ricerca e i servizi agli studenti tenendo conto del documento di programmazione triennale di Ateneo.
    Allo stesso modo propone al Consiglio di Amministrazione modifiche o soppressioni ai corsi di studio, a sedi, dipartimenti e altre strutture.
    Approva il Regolamento di Ateneo e modifica, se il parere del Consiglio di Amministrazione è favorevole, lo Statuto e i regolamenti in materia di didattica e di ricerca di tutte le strutture.
    Svolge funzioni di coordinamento con i dipartimenti e ogni altra struttura didattica.
    Può muovere una mozione di sfiducia al rettore se almeno i 2/3 dei senatori sono favorevoli e dopo almeno due anni dall'inizio del mandato, in tal caso è accolta se la maggioranza dell'intero corpo elettorale è favorevole.
    Deve esprimersi riguardo il bilancio di previsione annuale e triennale e sul conto consultivo dell'Università.
    Allo stesso modo deve esprimersi sulla proposta avanzata dal Rettore dell'incarico di direttore generale.
    Approva, previo parere favorevole del Consiglio di amministrazione, il codice etico e decide in caso di violazione da parte del Rettore che non rietrano nella competenza del Collegio di disciplina.
    Promuove iniziative atte a equilibrare risorse economiche e tasse.
    Promuove il diritto allo studio secondo le normative europee, nazionali e regionali.
    Propone l'istituzione di centri interuniversitari.
    Esercita ogni altra funzione attribuitagli dallo Statuto.
  </p>
</div>

<div class="scrollblock block-three">
  <h2>Il consiglio di amministrazione</h2>
  <p>
  La carica di componente del Consiglio di Amministrazione prevede l’attribuzione di gettoni di presenza connessi alla carica.
Il mandato degli studenti ha durata biennale ed è rinnovabile per una sola volta.
Le funzioni del Consiglio di Amministrazione sono regolate dall’art. 8 dello Statuto dell’Università degli Studi di Catania, a tenore del quale, a tale organo sono attribuite le seguenti competenze:
a) esercitare funzioni di indirizzo strategico, di approvazione della programmazione finanziaria annuale e triennale e del personale, nonché di vigilanza sulla sostenibilità finanziaria delle attività dell'Ateneo;
b) deliberare, su proposta dei Dipartimenti o delle Scuole, previo parere del Senato accademico, l'attivazione o la soppressione di corsi;
c) deliberare, previo parere del Senato accademico, l'attivazione o la soppressione di sedi, dipartimenti e altre strutture didattiche e di ricerca;
d) approvare il regolamento per l'amministrazione, la contabilità e la finanza;
e) approvare il bilancio di previsione annuale e triennale, il conto consuntivo e il documento di programmazione triennale, su proposta del rettore e previo parere del Senato accademico;
f) trasmettere al Ministero dell'istruzione, dell'università e della ricerca e al Ministero dell'economia e delle finanze sia il bilancio di previsione annuale e triennale sia il conto consuntivo;
g) conferire l'incarico di direttore generale, su proposta del rettore, sentito il parere del Senato accademico;
h) deliberare in materia di sanzioni disciplinari riguardanti i docenti, conformemente al parere vincolante espresso dal Collegio di disciplina, secondo la normativa vigente.
i) approvare le proposte di chiamata dei professori e dei ricercatori formulate dai dipartimenti;
l) fornire indirizzi al direttore generale sulla gestione e organizzazione dei servizi, delle risorse strumentali e del personale tecnico-amministrativo dell'Ateneo;
m) esercitare ogni altra funzione attribuitagli dal presente Statuto.

  </p>
</div>

<div class="scrollblock block-four">
  <h2>Il collegio dei revisori dei conti</h2>
  <p>
    Il Collegio dei Revisori dei Conti esercita il controllo sulla correttezza amministrativo-contabile degli atti ed è disciplinato dalla legge n. 240/10, dalle disposizioni dello Statuto e dalla normativa in materia, compie tutte le verifiche relative alla gestione economica, patrimoniale, finanziaria, vigilando sull’osservanza della legge, dello Statuto e dei Regolamenti interni, assolve alle funzioni di cui all’art. 20 del D. Lgs. 123 del 2011.
    Per l’esercizio delle proprie funzioni ciascun revisore ha diritto di prendere visione di tutti gli atti amministrativi e contabili dell’Ateneo.

    La sua composizione e la sua attività sono disciplinate da apposito regolamento, approvato dal Consiglio di amministrazione, sentito il Senato accademico.
  </p>
</div>

<div class="scrollblock block-five">
  <h2>Il nucleo di valutazione</h2>
  <p>
      La carica di componente del Nucleo di Valutazione prevede l’attribuzione di gettoni di presenza connessi alla carica.
      Il mandato degli studenti ha durata biennale ed è rinnovabile per una sola volta.
      Le funzioni del Nucleo di Valutazione sono regolate dall’art. 10 dello Statuto dell’Università degli Studi di Catania, a tenore del quale, tale organo esercita il compito di «verifica della qualità e dell'efficacia dell'offerta didattica, anche sulla base degli indicatori individuati dalle Commissioni paritetiche dipartimentali o di Scuola, nonché la funzione di verifica dell'attività di ricerca svolta dai dipartimenti e della congruità del curriculum scientifico o professionale dei titolari dei contratti di insegnamento di cui all'articolo 23, comma 1, della legge 240/2010».
      Inoltre, «al Nucleo di valutazione sono attribuite, in raccordo con l'attività dell'ANVUR, le funzioni di cui all'articolo 14 del decreto legislativo 150/2009, relative alle procedure di valutazione delle strutture e del personale, al fine di promuovere nelle università, in piena autonomia e con modalità organizzative proprie, il merito e il miglioramento della performance organizzativa e individuale».
      Il Nucleo di Valutazione svolge un’importante funzione a presidio della qualità, nel rispetto di quanto previsto dal D.lgs. 19/2012, e s.m., esprimendo il proprio parere in merito a:
      a)	possesso dei requisiti per l'accreditamento inziale per l'istituzione di nuovi corsi di studio;
      b)	verifica del corretto funzionamento del sistema di AQ e supporto all'ANVUR e al MIUR nel monitoraggio del rispetto dei requisiti di accreditamento iniziale e periodico dei corsi e delle sedi, con riferimento all’attività didattica, scientifica e di terza missione svolta dall’ateneo;
      c)	monitoraggio dei risultati conseguiti rispetto agli indicatori per la valutazione periodica, nonché supporto all’Ateneo e ad ANVUR nell'elaborazione di ulteriori indicatori per il raggiungimento degli obiettivi della propria programmazione strategica;
      d)	monitoraggio annuale del mantenimento dei requisiti da parte dei dottorati di ricerca accreditati dall’ANVUR.
      Infine, anche nel ciclo della performance dell’Ateneo, in ossequio a quanto prescritto dal D.lgs. 150/09 e s.m., il Nucleo di Valutazione interviene in fase di avvio del Piano della performance, in corso d’anno mediante attività di monitoraggio e a conclusione del processo, mediante la redazione della relazione annuale, nel rispetto delle indicazioni fornite dall’ANVUR.
            
  </p>
</div>

<div class="scrollblock block-six">
  <h2>Il direttore generale</h2>
  <p>
    Ai sensi della legge 240/2010, il Direttore Generale opera, all'interno del sitema universitario, quale organo di Ateneo.

    ​Il Direttore Generale è l'organo responsabile della complessiva gestione e organizzazione dei servizi, delle risorse strumentali e del personale tecnico amministrativo dell'Ateneo.
  </p>
</div>

<div class="scrollblock block-seven">
  <h2>Il collegio di disciplina</h2>
  <p>
    Il Collegio di Disciplina ha il compito di svolgere la fase istruttoria dei procedimenti disciplinari nei confronti dei professori e ricercatori. Esprime, altresì, parere vincolante sia in relazione alla rilevanza dei fatti sul piano disciplinare sia in relazione al tipo di sanzione da irrorare. Il Collegio opera secondo il principio del giudizio fra pari, nel rispetto del principio del contraddittorio. L’avvio del procedimento disciplinare spetta al Rettore.
  </p>
</div>

<div class="scrollblock block-eight">
  <h2>La consulta degli studenti</h2>
  <p>
    Il Consiglio degli studenti è organo di rappresentanza degli studenti a livello di Ateneo e di coordinamento delle rappresentanze studentesche nelle strutture centrali e periferiche. Designa i rappresentanti degli studenti nelle commissioni di Ateneo ed esprime parere obbligatorio sulle decisioni più importanti che riguardano gli studenti. È composto dai rappresentanti degli studenti nel Senato Accademico, nel Consiglio di Amministrazione, nel Comitato per lo sport universitario,  nel Consiglio di amministrazione, da un rappresentante degli studenti in ciascun Consiglio di Dipartimento e da un rappresentante degli studenti con disabilità.
    Il Consiglio è costituito con decreto rettorale, dura in carica due anni ed esprime parere obbligatorio sugli schemi di deliberazione concernenti:

    a)la programmazione triennale dell’Università, per quanto di competenza;
    b) il diritto allo studio;
    c) la determinazione di contributi e tasse a carico degli studenti;
    d) il bilancio di previsione in merito ai fondi destinati ai servizi per gli studenti ed alle attività culturali;
    e) i servizi per gli studenti.
  </p>
</div>

